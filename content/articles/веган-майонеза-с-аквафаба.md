---
title: Веган майонеза с Аквафаба - нахутена вода
description: Съставът на майонезата с аквафаба или от нахутена вода е особено подходящ за консумация от хора на диета по етични, религиозни или други причини, които избягват яденето на яйца.
img: https://res.cloudinary.com/mayks/image/upload/v1653568454/blog-mayks/recepies/aquafaba/mayonese-vegan_yu23k1.webp
alt: майонеза с аквафаба
categories:
  - рецепти
tags:
  - аквафаба
  - веган
  - майонеза
  - нахут
date: 18.05.2022г.
status: publish
---
## Веган майонеза с Аквафаба

> #### Аквафаба: 
>Аквафаба (от латински aqua - вода, faba - боб, боб) е името на вискозна течност, получена чрез варене на плодовете на бобови
> растения като нахут, боб, грах.
> 
> Поради способността си да имитира функционалните свойства на яйчния
> белтък, аквафаба може да се използва като директен заместител на
> яйчния белтък в някои готварски рецепти.
> 
> Съставът му е особено подходящ за консумация от хора на диета по
> етични, религиозни или други причини, за да избягват яденето на яйца.


![аквафаба от нахут](https://res.cloudinary.com/mayks/image/upload/v1653568454/blog-mayks/recepies/aquafaba/aquafaba_zxavwf.webp)

### Съставки:

1. 1/4 ч.ч аквафаба - 60 мл - водата от варен Нахут
2. 3/4 - 1 ч.ч. олио 180 – 250 мл
3. 1 ч.л. горчица
4. 2 ч.л. лимонов сок
5. 1/2 ч.л. сол
6. 1 ч.л мед / кленов сироп (по желание)

## Начин на приготвяне

 1. Отделете течността от консерва сварен нахут и измерете 1/4 ч.ч (това е аквафаба).
 2. Поставете аквафабата в бурканче или друг подходящ съд, в който ще приготвите майонезата с помощта на пасатор. Добавете солта, лимоновия сок и горчицата. Включете пасатора и блендирайте около 1 - 2 минутки или докато сместа стане бяла и пухкава.
 3. Почнете да добавяте олиото на бавна струя. Движете блендера нагоре надолу и докато прибавите около 3/4 ч.ч би трябвало майонезата да се е сгъстила. Ако не е, сложете още олио. Колкото повече олио, толкова по-гъста ще стане майонезата.
 4. Когато сте доволни от гъстотата е време да я пробвате. Сега е момента да добавите кленовия сироп или друг подсладител. Добавете още сол, лимонов сок, ако е нужно и я направете по ваш вкус.
 5. Може да я съхранявате в бурканче или друг затворен съд в хладилника. Като имайте предвид, че ще се сгъсти още след като престои няколко часа в хладилника.  

<br>
   
  *Лесно е! Добър Апетит!*



